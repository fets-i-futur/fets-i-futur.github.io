---
header_brand: "Fets i Futur | Giménez"
header_tagline_paragraph: |
   La candidatura al servei de l'Escola
header_button_cta:
  url: https://www.instagram.com/fets.i.futur/
  title: "Segueix-nos a Instagram!"
header_button_one:
  url: "#programa"
  title: "Programa"
header_button_two:
  url: "#persones"
  title: "Persones"
teaser_image: "fac-iagen2.webp"
description: >
   La candidatura al servei de l'Escola.
   Candidatura de Giménez a la direcció d'UPC Manresa.
---
{{< remark gran="si" >}}
**L'estudiantat, professorat i personal d'administració, serveis i gestió d'UPC Manresa són cridats a elegir el nou director d'UPC Manresa**. La votació serà electrònica i es podrà votar des de qualsevol lloc amb connexió. **L'urna electrònica serà oberta per tothom els dies 26, 27 i 28 de novembre**. 
{{< /remark >}}

---

UPC Manresa viu la **millor època del seus 80 anys d'història**. Un **èxit col·lectiu** del que ens en sentim orgullosos. És la constatació de que la **comunitat d'UPC Manresa** és forta i madura.

A la darrera legislatura, entre tots, **hem assolit èxits importants**. Repassem-ne alguns.

* Som **més estudiants** que mai i amb millors notes d'accés. Gaudim d'un **associacionisme dinàmic** reconegut internacionalment. Hem assolit l'**acreditació de qualitat institucional** de l'Escola. Hem fet **rècord d'hores de pràctiques** curriculars a les empreses. Hem engegat el **màster en IA, Cyberseguretat i IoT**. Hem aconseguit les autoritzacions per impartir el nou **màster de Disseny i Gestió d’Instal·lacions Industrials**. 
* Hem assolit el rècord d'**ingressos de transferència de tecnologia**. De manera destacada, també hem fet rècord d'obtenció de **projectes competitius**, especialment europeus. Hem **acreditat el programa de doctorat**. Hem augmentat significativament l'**activitat científica i les publicacions**. Hem consolidat el **grup de recerca RIIS** i sostingut el **segell TECNIO de l'SSR**. Hem consolidat i expandit l'**Observatori de la Recerca**.
* Hem adquirit una **posició rellevant en l'estratègia de la ciutat i el territori**. El projecte de la Fàbrica Nova és causa i conseqüència. Hem creat i impulsat el **Consell Assessor**. Hem enfortit la **col·laboració amb el CETIM**. Hem fet el rècord de participació d'empreses a la **Fira de l'Estudiant**. Hem consolidat l'**acte de graduació**, cada vegada més lluït. Hem impulsat el **TechLab Manresa**.

Tot això passa gràcies a **la feina de les persones**. Les que tenen cura dels edificis i les infraestructures, les que administren els nostres recursos, les que comuniquen les nostres activitats, les que organitzen els nombrosos actes, les que malden per millorar els serveis essencials. L'entusiasme impagable de l'estudiantat. Els investigadors consolidats que estan assolint fites impensables, els lectors que aporten activitat i aire fresc, així com els associats i substituts que ens ajuden a fer viable UPC Manresa amb la seva generositat.



---

# Fàbrica nova

{{< figure src="fn-aigen.webp" loading="lazy" >}}

És el **projecte més important i transformador** de la història d'UPC Manresa. L'aliança entre Universitat i l'Ajuntament ha permès passar **de la idea a l'inici d'obres en menys de quatre anys**. Incideix extraordinàriament en molts àmbits:

- Dota un **increment substancial d'espai** que necessiten les associacions d'estudiants, els laboratoris de recerca, i en general tota l'activitat. 
- Reintegra **la biblioteca ---un servei clau--- en el mateix espai que l'Escola**, facilitant la millora del servei.
- Millora substancialment la **imatge com a centre universitari**.
- Ens situa com **centre d'un projecte** que s'estén més enllà de la Universitat i pivota sobre la tecnologia i el coneixement.
- Ens consolida com **actor important** al territori i dins la mateixa Universitat.

El projecte **neix a l'Escola en la legislatura que tanquem** i compta, des del principi, amb el **suport del teixit empresarial**.

---

# Programa

{{< figure src="prog-aigen.webp" loading="lazy" >}}

## Visió

* Ens sentim **compromesos amb la Universitat Pública** com a instrument clau de la nostra societat i en la seva vocació universal.
* Assumim els [**Objectius de Desenvolupament Sostenible**](https://www.un.org/sustainabledevelopment/es/objetivos-de-desarrollo-sostenible/) com a propis.
* L'**estudiantat és el principal retorn social** de la nostra feina. És la nostra obligació **situar-lo al centre de la nostra activitat** i oferir-li un entorn motivador i que faciliti el seu creixement.
* Veiem el **PTGAS i el PDI com un sol equip** que treballa en un projecte comú.
* Tenim el ple convenciment que la comunitat d'UPC Manresa té molt **potencial per aflorar**. Les persones són el nostre **actiu més important** i n'hem de tenir cura.
* Ens identifiquem amb la **trajectòria que segueix UPC Manresa** i pensem que l'hem de seguir impulsant i potenciant.
* Estem compromesos amb els valors del **treball**, l'**honestedat**, l'**equitat**, el **respecte institucional** i la **transparència**.
* Les **relacions institucionals i la projecció externa** són inversions de futur que cal mimar.

## Accions

Aquestes són algunes accions concretes que impulsarem. Es deriven de la visió i de la planificació estratègica 2023-2026 que forma part del sistema de qualitat.

* Ampliar l'**oferta de màsters**.
* Intensificar la **internacionalització de la nostra activitat**, especialment en l'àmbit docent.
* **Ampliar el ventall d'empreses que col·laboren** en la formació oferint pràctiques curriculars.
* Facilitar l'accés als laboratoris docents i al TechLab a l'estudiantat en règim de **«laboratori obert»**.
* En el marc del projecte [Galàxia Aprenentatge](https://galaxiaprenentatge.upc.edu/ca), **explorar noves estratègies docents** i consolidar les que resultin més efectives.
* Impulsar la oferta de **formació permanent**, explorant les possibilitats que la LOSU ofereix amb les microcredencials universitàries de la mà de la [Fundació Politècnica](https://www.fpc.upc.edu/cat/).


* Enfortir les **comissions de titulació afegint l'estudiantat** i impulsant la revisió continuada dels estudis en el marc del sistema de qualitat.
* Mantenir el **suport a les associacions d'estudiants** i fomentar la creació de noves associacions que ampliïn l'espectre associatiu.
* Procurar **espai per a que les associacions d'estudiants puguin desenvolupar la seva activitat**.
* Treballar per a que l'**estudiantat participi activament en la vida universitària** i, especialment, als òrgans de representació.
* Fomentar entre l'estudiantat la **vessant més social de l'activitat universitària** com la cooperació a través del [Centre de Cooperació pel Desenvolupament](https://ccd.upc.edu/ca) o els programes d'aprenentatge-servei.
* Potenciar **més espais de campus en el recinte**, que facilitin la distensió i la relació de l'estudiantat, com passa ara a la taula de ping-pong.


* Impulsar la **planificació estratègica i la integració del sistema de garantia de la qualitat** en l'operativa ordinària.
* Incrementar la **transparència en la presa de decisions** fomentant la cultura del debat en els òrgans col·legiats.
* Millorar, conjuntament amb la UTG Manresa, els **processos d'incorporació** (*onboarding*) dels nous membres de la plantilla.
* Treballar, conjuntament amb la UTG Manresa, en la **simplificació i mecanització dels processos administratius**.


* Contribuir a l'**avenç de la recerca** que fan els grups d'UPC Manresa i a la seva difusió.
* Actuar com a **agent de promoció** dels grups de recerca de l'Escola en l'acció de relacions institucionals que es fa ordinàriament. 
* Disseminar el **catàleg de serveis a la recerca** del Servei de Biblioteques, de la UTG Manresa i dels Serveis Generals entre el PDI per maximitzar-ne l'aprofitament.


* Intensificar la **promoció de l'oferta de l'Escola**, procurant expandir l'àrea d'influència.
* Reestructurar l'**espai web de l'Escola** per fer-lo més eficaç en les seves funcions. 


* Continuar madurant la dinàmica de treball del **Consell Assessor** en la seva doble funció d'assessor i d'impulsor d'iniciatives.
* Consolidar el [**Museu «Valentí Masachs»**](https://geomuseu.upc.edu/) i el [**TechLab Manresa**](https://epsem.upc.edu/ca/escola/techlab_manresa) com a instruments tant de **difusió de la ciència i la tecnologia** a la societat com de promoció dels nostres estudis entre el jovent.


* En sintonia amb els [ODS](https://www.un.org/sustainabledevelopment/es/objetivos-de-desarrollo-sostenible/ "Objectius de Desenvolupament Sostenible"), **millorar els aspectes mediambientals que es deriven de la nostra activitat**:  transport, gestió dels equipaments i l'energia, activitat docent, etc.


* Vetllar per l'**actualització de la plantilla de PTGAS** tant pel que fa al nombre de persones com a la seva tecnificació.
* Donar suport als departaments de l'Escola per **consolidar la plantilla de PDI**.

---

# Persones

{{< fitxa foto="jm-iagen.webp" 
          nom="José Miguel Giménez" 
		  futur="https://futur.upc.edu/JoseMiguelGimenezPradales" >}}
Professor Titular. Doctor en Matemàtiques. Ha sigut sotsdirector d'estudis durant nou anys; director en funcions d'UPC Manresa durant la crisi de la COVID; sotsdirector de Qualitat a la darrera legislatura. Fa recerca en la Teoria de Jocs. Té passió per les infraestructures ferroviàries i el relaxa la música simfònica.
{{< /fitxa >}}

{{< fitxa foto="dp-iagen.webp" 
          nom="David Parcerisa" 
		  futur="https://futur.upc.edu/DavidParcerisaDuocastella" >}}
Professor Agregat. Doctor en Geologia. Ha sigut professor a la UB, a la UAB a UPC Manresa. Secretari Acadèmic de d'UPC Manresa des de 2014. Responsable d'UPC Alumni i d'Igualtat. Fa recerca en l'àmbit de la petrologia i la geoquímica. Pro-actiu en la difusió de la ciència i la promoció dels estudis de l'Escola. Juga al pickleball i xala amb el senderisme.
{{< /fitxa >}}

{{< fitxa foto="ty-iagen.webp" 
          nom="Teresa Yubero" 
		  futur="https://futur.upc.edu/MariaTeresaYuberoDeMateo" >}}
Professora Lectora. Doctora en Enginyeria del Terreny. Ha sigut professora a l'ETSECCPB, project manager i senior researcher al CIMNE, membre del comitè científic assessor d'alarma a les obres les línies L9 i L10 de Metro Barcelona. Quan te temps fa running i muntanya.
{{< /fitxa >}}

{{< fitxa foto="mb-aigen.webp" 
          nom="Marc Bascompta" 
		  futur="https://futur.upc.edu/MarcBascomptaMassanes" >}}
Professor Agregat. Doctor Eng. de Mines. Ha sigut sotsdirector del departament EMIT i director del centre de recerca Smart Sustainable Resources (SSR-UPC). Fa recerca en la mineria sostenible i els impactes que genera l’obtenció de georecursos. Quan no llegeix, el podeu trobar jugant als escacs o al pàdel.
{{< /fitxa >}}

{{< fitxa foto="mv-aigen.webp" 
          nom="Marc Vallbé" 
		  futur="https://futur.upc.edu/MarcVallbeMumbru" >}}
Professor Lector. Doctor en Astrofísica. Ha sigut recercaire a l'Institut d'Astrofísica de Canàries. Actualment, fa recerca en gestió dels recursos naturals i és sotsdirector de Relacions Internacionals d'UPC Manresa. Perd les nits fent observació astronòmica, toca la guitarra i es desestressa fent triatló.
{{< /fitxa >}}

{{< fitxa foto="sv-iagen.webp" 
          nom="Sebastià Vila" 
		  futur="https://futur.upc.edu/SebastianVilaMarta" >}}
Professor Titular. Doctor Eng. en Informàtica. Ha sigut professor a la FIB i l'ETSEIB; director de la Càtedra de Programari Lliure de la UPC; Delegat del Rector per la Política TIC i membre del Consell de Direcció de la UPC. Actualment, és sotsdirector de Projectes Estratègics d'UPC Manresa. Te delit per la cuina i es distreu restaurant màquines-eina de qualitat al seu taller.
{{< /fitxa >}}

---

{{< remark >}}
Totes les imatges que conté la pàgina s'han generat amb IA fent servir el model DALL·E3. Algunes a partir d'una descripció textual senzilla. Altres com a transformacions de fotografies reals. Sempre s'ha demanat que segueixin l'estètica manga. De seguida hi veureu les limitacions i els biaixos que la IA té en aquests moments.
{{< /remark >}}


